# File Inklusion
En af de helt store fordele ved PHP er, at du kan inkludere indholdet af en php fil i en anden php fil.

Det betyder at vi kan lave individuelle filer til globale elementer som funktioner, navigation, headers og footers og genbruge den samme kode på adskille sider.

Der findes to metoder til at inkludere filer med: include() og require().

Funktionerne er næsten identiske - de gør stort set det samme men de opfører sig forskelligt i forhold til fejlhåndtering.

Hvis der f.eks. er et problem med at loade den specifikke fil, genererer include() funktionen en warning og forsætter derefter med at eksekvere scriptet, hvor imod require() funtionen generer en fatal error og afbryder scriptet.

Da vi gerne vil være helt sikre på at vores filer bliver rigtigt inkluderet, anbefaler vi at du bruger require() eller require_once() funktionerne til inkludering.

## require()
Require funktionen gør stort det samme som include funktionen – eneste forskel er håndteringen af fejl.

Hvis der er et problem med at loade en fil, genererer require funktionen en fatal error og afbryder scriptet.

**Eksempel:**

*Fil: menu.php*
```html
<nav>
  <a href="index.php">Forside</a>
  <a href="about.php">Om os</a>  
  <a href="contact.php">Kontakt os</a>
</nav>
```
*Fil: index.php*
```php
<?php
require("menu.php");
?>
```
I ovenstående eksempel ligger der en navigation i filen menu.php som så bliver inkluderet i filen index.php. Fordelen ved dette er, at vi kan inkludere små snippets af kode på hele vores site og rette det et sted hvis det bliver nødvendigt.

## require_once()
Hvis den samme fil bliver inkluderet mere end en gang vil require() og include() give fejl.

Dette kan undgås ved at bruge require_once() eller include_once().

Disse funktioner vil returnere true selvom filen allerede er inkluderet.

**Eksempel:**

*Fil: menu.php*
```html
<nav>
  <a href="index.php">Forside</a>
  <a href="about.php">Om os</a>  
  <a href="contact.php">Kontakt os</a>
</nav>
```
*Fil: index.php*
```php
<?php
require_once("menu.php");
?>
```
## Inkluder fil fra en anden mappe
Require funktionerne kan kun finde den tilsigtede fil hvis den fulde filsti er angivet. Altså en sti der går fra serverens root folder og helt ind til den pågældende fil.

**Eksempel:**
```
/var/www/myphpsite/public_html/assets/incl/menu.php
```
Hvis din document root er sat rigtig op, peger den jo på public_html mappen og så kan du med fordel bruge den. Du kan kalde document root på superglobalen $_SERVER.
```php
<?php 
require_once $_SERVER["DOCUMENT_ROOT"] . "/assets/incl/menu.php";
?>
```
Denne sti vil altid virke - uanset hvilket mappe niveau du kalder den fra.