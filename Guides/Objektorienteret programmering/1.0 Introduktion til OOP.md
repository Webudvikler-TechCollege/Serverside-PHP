# Introduktion til objektorienteret programmering (OOP)

Objektorienteret programmering er en programmeringsmetode som er meget anvendt indenfor udvikling af software systemer.

Metoden består i, at man ved hjælp af klassificerede egenskaber og metoder (klasser) beskriver en slags skabelon af forskellige objekter. Et objekt kan være et produkt, en artikel, en bruger, et hus osv. 

Ved hjælp af en klassefil, kan vi beskrive objekterne ved at ændre deres egenskaber og metoder.

En klasse kan også ses som en skabelon for et objekt. 

Så hvis vi forestiller os at vi skal skrive en klasse til brugere, kunne det indeholde følgende egenskaber:

- fornavn
- efternavn
- email
- password
- fødselsdag

Disse egenskaber er kendetegnende for alle vores brugere - men med forskellige værdier.

Metoder på et objekt er egentlig bare funktioner, som er tilknyttet objektet og derfor kun kan kaldes i forbindelse med objektet.

Metoder på vores brugere kunne være:

- createUser()
- getFullName()
- updatePassword()
- getAge()

Altså funktioner som kan behandle egenskaberne med de varierende værdier.

Mange programmeringssprog er baseret på objektorienteret programmering - f.eks. javascript, php og C#.

## Faglige termer

Mange af de faglige termer i objektorienteret programmering kommer fra engelsk og herunder er en lille liste over de mest anvendte og deres engelske betegnelse:

| Term | Dansk titel
| --- | --- |
| OOP |	Object Oriented Programming |
| Class	| Klasse - skabelon eller arbejdstegning |
| Property | Egenskab med en given værdi |
| Method | Metode |
| Class Member | Egenskab eller metode i en given klasse |