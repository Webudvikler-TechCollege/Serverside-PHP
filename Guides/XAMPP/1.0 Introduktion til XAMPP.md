# 1.0 Introduktion til XAMPP
PHP er et fortolket programmeringssprog. Det betyder at sproget er afhængigt af et bestemt miljø for at kunne afvikles. I PHP's tilfælde er den optimale løsning en Linux med en Apache webserver med PHP og MySQL - den såkaldte *LAMP* stack. 

På en Windows maskine - og til dels også Mac - er vi nødt til at simulere dette miljø og det kan vi gøre med XAMPP.

Herunder kan du finde et par hurtige fakta om de forskellige elementer i en XAMPP løsning.

## Hvad er en webserver?
- En webserver er et program (og maskinen det kører på) der lagrer og udleverer data på internettet. 
- Data på en webserver kan tilgås af webbrowsere via protokollen HTTP eller HTTPS. 
- En webserver kan relatere et kaldt domænenavn til en specifik folder og dennes filer
- En webservers indhold er typisk beskyttet af kodeord
- En webserver skal vedligeholdes med de nyeste sikkerhedsopdateringer

## Hvad er en Apache webserver?
- Apache webserver er en webserver fra Apache Software Foundation
- Apache webserver er verdens mest udbredte open source-serverprogram, med en andel på over 60 procent af alle webservere på Internettet
- Apache webserver er den første webserver der kunne hoste mere end ét domæne per fysisk server
- Apache webserver kan hentes gratis og kan køre på de fleste styresystemer.
- Apache webserver er typisk webserver-delen af en såkaldt LAMP-opsætning (Linux, Apache, MySQL, PHP)

## Hvad er PHP?
- PHP er et objektorienteret, serverside programmeringssprog anvendt til udvikling af dynamiske webapplikationer 
- PHP benyttes til at skabe dynamisk indhold, herunder eksempelvis webshops, fora, CMS-systemer, intranets, databasebehandling, osv. 
- PHP er et såkaldt general-purpose sprog er det ikke begrænset til at løse en bestemt slags opgaver
- PHP giver udvikleren kreativ frihed, dels til at definere sin opgave, og dels til fremgangsmåden hvorpå denne skal løses
- PHP afvikles af en fortolker (*PHP Parser*) på webserver-software som eksempelvis Apache eller IIS
- PHP har tre præ-installerede API'er til arbejde med databaser

## Hvad er MySQL?
- MySQL er en relationel SQL-databaseserver som understøtter mange samtidige brugere
- MySQL kører SQL (Structured Query Language) som er det mest populære databasesprog i dag
- MySQL er bygget op omkring forskellige databaser på en server, hvor hver enkelt bruger typisk har adgang til en database
- MySQL er et klient/server-program der består af en server (mysqld) som kn tilgås af mange forskellige klientprogrammer (HeidiSQL, Workbench, SequelAce...)
